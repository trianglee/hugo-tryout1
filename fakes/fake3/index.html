<!DOCTYPE html>

<html dir="rtl" lang="he">

<head>
    <meta charset="utf-8">
    <meta name="viewport" content="width=device-width, initial-scale=1">

    <title>פייק 3</title>
</head>

<body>

<main id="content">
  <header>
    <h1>פייק 3</h1>
    <h2>הסיכון למיוקרדיטיס (דלקת בשריר הלב) גבוה יותר מסיבוכי מחלת הקורונה</h2>
  </header>

  <div>
    
<p>
    לא. ממש לא, גם לא אצל ילדים.
</p>
<p>
    שתי תופעות הלוואי נדירות שזוהו בסמוך לחיסון (בעיקר המנה השניה) היה דלקת בשריר הלב ובקרום הלב. הראשון שדיווח עליהן
    היה
    <a href="https://twitter.com/drormevorach">פרופ' דרור מבורך</a>
    באביב 2021. נתחיל מזה שזו דוגמה מצויינת שהמערכת עובדת. תופעת לוואי לא מוכרת זוהתה במהירות ודווחה - אי אפשר להסתיר
    שום דבר!
</p>
<p>
    על פי ממצאי המחקר שלו שפורסם מאוחר יותר בכתב העת היוקרתי
    <a href="https://twitter.com/NEJM">The New England Journal of Medicine</a>
    מתרחשת בעיקר בגברים בגילי 16-30. למה דווקא גברים ודווקא בגילים האלו? לא ברור עדיין. מה שכן רואים בצורה ברורה שרוב
    המקרים הם קלים וחולפים, לפעמים עם צורך באשפוז בהשגחה. לא כיף.
</p>
<p>
    השיעור שפרופ' מבורך מדד היה 1:6,600. בארה"ב נמדדו ערכים נמוכים יותר, אבל בואו נשים את מבטחנו במערכת הבריאות הישראלית
    ונלך עם הנתון המחמיר. בהינתן העובדה שרובנו בשלב זה או אחר נחשף לנגיף, נשאלת השאלה מה יותר בטוח. לקחת את הסיכון
    בחשיפה לנגיף - סיכון שיורד ככל שהגיל יורד. או לקחת את החיסון ולהסתכן בתופעת לוואי נדירה.
</p>
<p>
    זאת שאלה שהדירה שינה מעינהם של לא מעט הורים - ואני בינהם בחודש יוני האחרון כשאושרו חיסוני הנוער.
</p>
<p>
    הסיכון לאשפוז בעקבות מחלה משמעותית בקורונה אצל ילדים עומד על כ- 1:900 פי 7 יותר מאשר הסיכון למיוקרדיטיס קל שעלול
    להביא לאשפוז קצר. אבל זה לא נגמר שם. הסיכון לדלקת רב מערכתית - מצב מסכן חיים בהרבה עומד על כ- 1:3,500, ואם אני משווה
    לדלקת שריר הלב שמסתבכת הסיכון לה עומד על כ- 1:300,000. סיכון נמוך בהרבה.
</p>
<p>
    כשעוברים לבני נוער זה הופך ליותר מעניין. אצל צעירים בגילי 12-15 הסיכון לדלקת שריר הלב קלה יורד (לא תועדו מקרים קשים
    בישראל). למה? לא ברור אבל בארץ הוא עומד על בערך 14,000 (שוב לפי הנתונים היותר מחמירים).
</p>
<p>
    אם זה לא מספיק, ה- FDA ערך 6 תרחישים שונים של שיעורי תחלואה ובכל אחד מהם בחן "עלות תועלת" של החיסון וגם שם, למעט
    תרחיש אחד של תחלואה נמוכה במיוחד (שבימים אלו מתרסק על חומת המציאות) בכל אחד מהתרחישים הסיכונים מהמחלה עולים בהרבה
    מאוד על תופעות הלוואי הנדירות של החיסון.
</p>
<p>
    בשורה התחתונה - החיסון הוא לא סוכריה, יש לו תופעות לוואי, אבל המחלה גרוע יותר גם אצל צעירים, גם אצל ילדים וכאשר צריך
    לבחור בין מחלה למניעתה, מניעתה תמיד עדיפה.
</p>

  </div>
  <h3>סימוכין</h3>
  <div>
    
      <ul>
        
          <li>
            <a href="https://www.nejm.org/doi/full/10.1056/NEJMoa2109730">המסמכים שהוגשו ל- המחקר של פרופ&#39; מבורך</a>
          </li>
        
          <li>
            <a href="https://www.fda.gov/media/153447/download">המסמכים שהוגשו ל- ניתוח ניהול סיכונים של ה-FDA (מעמוד 32)</a>
          </li>
        
          <li>
            <a href="https://www.gov.il/BlobFolder/reports/vpb-10112021/he/files_publications_corona_children-vaccine-position-paper-112021.pdf">המסמכים שהוגשו ל- נייר עמדה של איגוד רופאי הילדים הישראלי</a>
          </li>
        
          <li>
            <a href="https://www.cdc.gov/vaccines/acip/meetings/downloads/slides-2021-11-2-3/08-COVID-Oliver-508.pdf">המסמכים שהוגשו ל- מצגת של הועדה המייעצת ל-CDC בנושא חיסונים</a>
          </li>
        
          <li>
            <a href="https://www.nejm.org/doi/full/10.1056/NEJMoa2109730">המסמכים שהוגשו ל- Myocarditis after BNT162b2 mRNA Vaccine against Covid-19 in Israel</a>
          </li>
        
          <li>
            <a href="https://www.gov.il/he/departments/news/03112021-04">המצגות שהוצגו לצט&#34;מ ומכילות הרים של מידע על תחלואת ילדים, ובטיחות ויעילות החיסונים (המון נתונים מעניינים)</a>
          </li>
        
          <li>
            <a href="https://www.gov.il/BlobFolder/reports/seav-25092021/he/files_publications_corona_side-effects-after-vaccination-25092021.pdf">מצגת תופעות לוואי מדווחות בבוסטר וחיסוני הנוער</a>
          </li>
        
      </ul>
    
  </div>

</main>

</body>

</html>
